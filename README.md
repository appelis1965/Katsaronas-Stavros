# PCHarv
Αποθετήριο του 2ου Πειραματικού Γυμνασίου Κιλκίς για στην συμμετοχή στον Διαγωνισμό  Ανοιχτών Τεχνολογιών
Η μαθητική εικονική επιχείρηση Microgreens-Magicgreens ασχολείται με την κατασκευή ενός πρότυπου αυτοματοποιημένου θαλάμου ανάπτυξης και καλλιέργειας μικρολαχανικών. Συνδυάζοντας την κυκλική οικονομία με στόχο την μείωση των ηλεκτρονικών αποβλήτων οι μαθητές χρησιμοποιούν παλιούς υπολογιστές, από τους οποίους χρησιμοποιούν τον πύργο τα ανεμιστηράκια και το τροφοδοτικό εφόσον αξιολογηθεί ότι είναι σε καλή κατάσταση. Κάποια από τα υπόλοιπα εξαρτήματα χρησιμοποιούνται σε κατασκευές των μαθητών όπως ρολόγια, φωτιστικά και άλλες δημιουργίες για διαφημιστικούς και άλλους σκοπούς. Τα υπόλοιπα εξαρτήματα με την μέριμνα της εταιρείας αποστέλλονται  σε αντίστοιχες εταιρείες ανακύκλωσης Αποβλήτων Ηλεκτρικού και Ηλεκτρονικού εξοπλισμού (ΑΗΗΕ). Οι μαθητές σχεδίασαν και εκτύπωσαν στον 3D εκτυπωτή του σχολείου τα γλαστράκια για τις καλλιέργειες καθώς και τα ενσωματωμένα στον πύργο δοχεία νερού. Στη συνέχεια στον πύργο τοποθετούνται η μονάδα αυτοματισμού, που περιέχει τον μικροεπεξεργαστή τους αισθητήρες και τους ενεργοποιητές. Η ενσωματωμένη μονάδα αυτοματισμού προγραμματίζεται με κατάλληλο πρόγραμμα έτσι ώστε να ρυθμίζει τις λειτουργίες του θαλάμου ανάπτυξης όπως: την άρδευση, την ρύθμιση της υγρασίας και τον έλεγχο του φωτισμού, μέσω των ενεργοποιητών. Οι αισθητήρες δίνουν πληροφορίες για την υγρασία του εδάφους στα γλαστράκια, την υγρασία και θερμοκρασία στο χώρο του θαλάμου και για το ύψος της καλλιέργειας.  Επίσης γίνεται χρήση του IOT (Internet of Things)  με τον μικροεπεξεργαστή να στέλνει τα δεδομένα της καλλιέργειας στο cloud από όπου μπορεί να υπάρχει ενημέρωση μέσω του διαδικτύου σε πραγματικό χρόνο και καθόλη την διάρκεια της καλλιέργειας. Για τον φωτισμό χρησιμοποιούνται ειδικά φωτιστικά για την ανάπτυξη των φυτών (grow lights).
Έτσι ο γνώμονας είναι η διαρκής εξέλιξη των θαλάμων με βάση τους εκάστοτε παράγοντες ώστε να μεγιστοποιείται και να ελέγχεται πλήρως η παραγωγή επιτυγχάνοντας τους εξής στόχους:
Μείωση της χρήσης νερού. Το πλήρως αυτοματοποιημένο σύστημα ποτίζει όταν χρειάζεται, όσο χρειάζεται μειώνοντας την κατανάλωση του νερού έως και 80%.
Προστασία των καλλιεργειών από ασθένειες. Λόγω του μικρού χρόνου της καλλιέργειας και των υψηλών τιμών υγρασίας που απαιτούνται, ο κυριότερη ασθένεια των μικρολαχανικών είναι η μούχλα. Ο συνεχείς έλεγχος των τιμών της υγρασία μέσα στο θάλαμο σύμφωνα με τον δείκτη VPD αποτρέπει την δημιουργία μούχλας διασφαλίζοντας την ποιότητα κατά την παραγωγή.
Εξοικονόμηση χρημάτων για τον χρήστη. Άμεση παραγωγή χωρίς επιβάρυνση εξόδων από τροφοχιλιόμετρα, μεταφορών, κατανάλωσης του νερού και της ηλεκτρικής ενέργειας.
Κυκλική οικονομία. Η κυκλική οικονομία μπορεί να αποτελέσει καταλύτη για τη μείωση του περιβαλλοντικού, κλιματικού και ενεργειακού αποτύπωματος.



